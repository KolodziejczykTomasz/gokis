---
title: Przygoda z malarstwem lub rzeźbą
slug: nowe-zajecia
author: Admin
altText: Przygoda z malarstwem lub rzeźbą
featuredImage: ../../assets/images/articles/mika.jpg
published: 2022.1.27
---

<p>Inspiruje Cię świat kolorów i kształtów? Chciałbyś zacząć przygodę z malarstwem albo rzeźbą? A może szukasz zajęcia na czas ferii zimowych? Jeśli tak – zapraszamy już teraz do pracowni plastycznej Gminnego Ośrodka Kultury i Sportu w Pilniku, prowadzonej pod kierunkiem Józefa Miki. W kameralnych grupach uczestnicy zajęć (zarówno dzieci, jak i młodzież oraz dorośli) będą mogli rozwijać swoje umiejętności artystyczne i wyobraźnię, kształtować twórczą osobowość i kreatywność, a także brać udział w plenerach malarskich i rzeźbiarskich oraz wernisażach.</p>
<p>
Prowadzący, Józef Mika:   
„Urodziłem się 18 IX1962 roku w Lidzbarku Warmińskim, a wychowałem w Świętniku, gmina Lidzbark Warmiński. Tam też zaczęła się moja działalność plastyczna odnosząca się do rzeźby oraz malarstwa. W  1994 roku ukończyłem studium artystyczne we Wzdowie - Uniwersytet Ludowy, gdzie zdobyłem dyplom z malarstwa, rzeźby, tkaniny artystycznej i kultury ludowej. Po ukończeniu studium artystycznego zdałem egzaminy plastyczne na Uniwersytecie Warmińsko - Mazurskim w Olsztynie - Katedra Sztuk Pięknych. Studia trwały pięć lat, a każdy rok kończyłem ze stypendium naukowym. Końcowe egzaminy zdawałem z malarstwa i rzeźby.



</p>
<p>Pasjonuję się rzeźbą monumentalną, czyli sięgającą dwóch metrów. Tu, w Gminnym Ośrodku Kultury i Sportu w Pilniku, prowadziłem kilka plenerów rzeźbiarskich. Niektóre rzeźby zlokalizowane są w Babiaku czy Jagotach, gdzie organizowane były dożynki -tam też powstała rzeźba żniwiarka, a o oprawę muzyczną święta plonów zadbały Ex Czerwone Gitary.
</p>
<p>
Robiłem wernisaże rzeźbiarskie, malarskie na Zamku Biskupów Warmińskich w Lidzbarku Warmińskim, a także w Hotelu Krasickim. Podczas każdego z wernisaży o oprawę muzyczną i nie tylko wydarzenia zadbał znany zespół, postać czy wykonawca np. Czerwony Tulipan, Grupa MoCarta, Artur Andrus, Piotr Bałtroczyk, Czyści jak Łza i inni.
Wykonywałem również wernisaż prac dotyczący warmińskich kapliczek przydrożnych. W tym wydarzeniu uczestniczył Biskup Polowy, Generał Tadeusz Płoski. Jego postać wyrzeźbiłem i stoi ona w Kłębowie, przy dawnej szkole podstawowej. Moje wystawy można było zobaczyć zarówno w Polsce jak i zagranicą.”

</p>
<p>
Zapisy: email: poczta@gokispilnik.pl lub tel.: 89 767 40 17
</p>

