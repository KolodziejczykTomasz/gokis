---
title: Letni festyn rodzinny w Runwoie
slug: festyn-runowo
author: Admin
altText: Letni festyn rodzinny w Runwoie
featuredImage: ../../assets/images/articles/festyn_runowo_27_06_2021.jpg
published: 2021.6.27
---


<p>W niedzielne popołudnie 27 czerwca br. w Runowie odbył się pierwszy letni festyn rodzinny dla mieszkańców gminy Lidzbark Warmiński.</p>

<p>Podczas festynu licznie przybyli goście mieli możliwość wysłuchania występów zespołu działającego przy Gminnym Ośrodku Kultury i Sportu w Pilniku „Rogóżanie” oraz solistów: Joanny Willeckiej, Antoniego Liman, Kingi Suchomskiej oraz Elżbiety Kowalczyk. Gościnnie zagrał instrumentalny zespół „Derkacz”. Na najmłodszych uczestników czekały liczne niespodzianki: przejażdżki konne, fotobudka, iluzjonista, dmuchańce z ulubioną dziecięcą postacią z bajki „SpongeBob Kanciastoporty”, warsztaty plastyczne, zabawy prowadzone przez animatorkę, malowanie buzi, darmowa wata cukrowa, popcorn, portrety i wiele innych. Jak zwykle największą atrakcja dla dzieci były pokazy Ochotniczej Straży Pożarnej w Runowie i kurtyna wodna. Ponadto można było się sprawdzić w konkurencjach sportowych z nagrodami. Dopełnieniem spotkania były domowe wypieki i przysmaki przygotowane dla mieszkańców przez sołectwo Runowo.</p>

<p>Organizatorami festynu była Gmina Lidzbark Warmiński, Gminny Ośrodek Kultury i Sportu w Pilniku, Fundacja Meraklis oraz Sołectwo Runowo. (gminalidzbark.com)</p>



